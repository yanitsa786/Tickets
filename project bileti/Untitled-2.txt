//Проект 14: Билети 

Да се напише програма, реализираща информационна система, която обслужва билетна каса. Програмата съхранява и обработва необходимите данни във файл.

Представленията се играят в няколко зали, всяка от които има номер, брой редове и брой места на всеки ред. Залите са предварително зададени.

След като приложението отвори даден файл, то трябва да може да извършва посочените по-долу операции, в допълнение на общите операции (open, close, save, save as, help и exit):


addevent <date> <hall> <name>
Добавя ново представление на дата <date> с име <name> в зала <hall>. Ако в тази зала вече има друго представление на същата дата, командата да върне грешка.
freeseats <date> <name>
Извежда справка за свободните места за представление с име <name> на дата <date>  (непродадени и незапазени билети).
book <row> <seat> <date> <name> <note>
Запазва билет за представление с име <name> на <date> на ред <row> и място <seat>, като добавя бележка <note>.
unbook <row> <seat> <date> <name>
Отменя резервация за представление с име <name> на <date> на ред <row> и място <seat>.
buy <row> <seat> <date> <name>
Закупува билет за представление с име <name> на <date> на ред <row> и място <seat>. За всеки билет се издава уникален сложен код, който съдържа информация за съответното място
bookings [<date>] [<name>]
Извежда справка за запазените, но неплатени (незакупени) билети за
представление с име <name> на <date>. Ако <name> е пропуснато, извежда информация за всички представления на дадената дата. Ако <date> е пропуснато, извежда информация за всички дати.
check <code>
Прави проверка за валидност на билет, като по дадения код <code> се извлича номера на мястото или се връща грешка, ако кодът е невалиден).
report <from> <to> [<hall>]
Извежда справка за закупени билети от дата <from> до дата <to> в зала <hall>, като извежда всички изнесени представления в залата и за всяко отделно представление се извежда и количеството продадени билети. Ако <hall> е пропуснато, извежда информация за всички зали.



Бонуси:
да се извежда статистика за най-гледаните представления
да се извежда статистика за представления с под 10% посещаемост за даден период и да се дава възможност на потребителя да свали тези представления




